# EOSOS TANITIM

Eyes of Space Orbit Simulation (EOSOS), kullanıcıların Dünya yörüngesinde hareket eden çeşitli görevlere sahip uyduların simülasyonunu gerçekleştirebileceği bir uydu simülasyon programıdır. Bu program, yakın uzaydaki durumsal farkındalığın önemli bir parçası olan uzaydaki uydu enkazının, yapay uyduların ve uzay atmosferinin takibini, izlenmesini, hareketlerini tahmin etmeyi ve potansiyel riskleri planlamayı veya değerlendirmeyi sağlar. Bu amaçla, 3D simülasyon tekniklerini kullanır ve bir Java tabanlı bir uygulama olarak tasarlanmıştır. EOSOS, uydu konumlarının hesaplanması için ‘OREKIT’ kütüphanesini kullanır. Bu hesaplamalar sonucunda, uydunun belirli bir zamandaki konumu basitleştirilmiş pertürbasyon modelleri aracılığıyla hesaplanır. Ek olarak, konumların bir dünya modeli üzerinde simüle edilebilmesi için ‘WorldWind’ açık kaynak kodu kullanılmıştır. Dahası, Uzaktan algılama uydularının simülasyonları için, kullanıcılar sensör özelliklerini tanımlayabilir. Bu özellikler arasında odak uzaklığı ve sensör genişliği bulunur ve bunlar sayesinde sensörün veya kameranın görüş alanı açısı hesaplanabilir. Bu açıya bağlı olarak, uydu sensörünün yer izinin görüntülenmesi sağlanır. EOSOS, geliştirilmeye ve iyileştirmeye açık bir uygulamadır. Atmosfer modelleri, güneşin etkisi, arazi şekilleri ve farklı sensör modellerinin simülasyona entegre edilmesi gibi alanlarda geliştirme potansiyeline sahiptir. Uygulama, sürekli güncellenerek daha fazla uydu verisi eklenmesi ve kullanıcıların ihtiyaçlarına göre iyileştirmeler yapılması için esnek bir yapıya sahiptir. EOSOS, açık kaynak kodlu bir uygulama olduğu için yazılım geliştiriciler tarafından kullanılabilir ve aynı zamanda eğitici bir 13 program olarak uydu misyonları ile ilgilenen eğitmenlere ve öğrencilere hitap eder. Kolay anlaşılabilen arayüzü, kullanıcıların uyduların simülasyonunu gerçekleştirmesini ve yörünge parametrelerini görsel olarak takip etmelerini sağlar. Bu sayede, kullanıcılar uzaydaki uyduların hareketini anlamak ve potansiyel riskleri değerlendirmek konusunda bilgilenirler. Sonuç olarak, EOSOS, uydu simülasyonu alanında geliştirilmiş bir program olup yakın uzaydaki durumsal farkındalığı artırmayı amaçlamaktadır. Kullanıcıların uyduların yörünge simülasyonunu izlemesi, yörünge parametrelerini takip etmesi ve uzaktan algılama görevine sahip uydu simülasyonlarını gerçekleştirmesi için bir arayüz sunar. Geliştirme potansiyeli ve eğitici özellikleriyle uydu misyonları ile ilgilenenler için bir araçtır.


![EOSOS (1)](https://github.com/RozerinGozyan/-EOSOS/assets/76966609/428fc5d4-d70b-41de-8dfb-2761f8f7cd8c)



![ARAYÜZ](https://github.com/RozerinGozyan/-EOSOS/assets/76966609/b5f070f1-be99-4871-964f-0d98872c9497)


![Uzaktan Algılama Uydusu Tarama Görseli](https://github.com/RozerinGozyan/-EOSOS/assets/76966609/df33954c-3ef1-4144-a8d4-57a59843eac6)

![Nadir Kamera](https://github.com/RozerinGozyan/-EOSOS/assets/76966609/74e627d1-ed73-4706-b364-556dddbd9cde)


